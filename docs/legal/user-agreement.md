# ANVÄNDARAVTAL för CashDash

**Gäller från: 2025-01-01**

---

## 1. PARTER

1.1 Detta Avtal reglerar förhållandet mellan Fortnox kunder ("Slutanvändaren") och Stafe Development AB, org.nr 559420-6665 ("App-utvecklaren"), från vilken Slutanvändaren har förvärvat nyttjanderätten till CashDash ("Appen") genom Fortnox App-market.

---

## 2. BAKGRUND

2.1 Fortnox AB ("Fortnox") utvecklar och tillhandahåller internetbaserade program och tjänster inom ekonomi och administration.

2.2 Fortnox förmedlar även Appen till Slutanvändaren genom Fortnox App-market.

2.3 CashDash är en kassaflödesdashboard som ger Slutanvändaren:
- Automatisk kassaflödesprognos baserad på Fortnox-data
- AI-drivna insikter om ekonomin
- Runway-beräkning (hur länge pengarna räcker)
- Analys av kunders betalningsbeteende

2.4 Appar som förmedlas genom Fortnox App-market ger Slutanvändaren en rätt att nyttja dessa förutsatt att detta Avtal ingås mellan Slutanvändaren och App-utvecklaren.

---

## 3. APP-UTVECKLARENS ÅTAGANDEN

3.1 App-utvecklaren får inte använda Appen för att bereda sig obehörig tillgång till, störa, introducera datorvirus, datormask, Trojan, eller annan typ av skadlig kod i Slutanvändarens hårdvara och/eller system.

3.2 App-utvecklaren får inte använda Appen eller Slutanvändarens produkter och/eller tjänster på ett sätt som kan skada Slutanvändaren.

3.3 App-utvecklaren får inte använda Appen i strid med, eller på ett sätt som alluderar brott mot, tillämpliga lagar och regelverk eller annars på ett icke-förmånligt sätt för Slutanvändaren.

3.4 App-utvecklaren förbinder sig att tillhandahålla den med Fortnox integrerade Appen till Slutanvändaren i enlighet med detta Avtal.

3.5 App-utvecklaren åtar sig att tillhandahålla support till Slutanvändaren med anledning av Appen via support@cashdash.se.

---

## 4. SLUTANVÄNDARENS ÅTAGANDEN

4.1 Slutanvändaren är skyldig att följa tillämpliga och skriftliga instruktioner avseende användningen av Appen.

4.2 Slutanvändaren ansvarar för att förvara alla lösenord och krypteringsnycklar till Appen på ett säkert sätt. Slutanvändaren ansvarar själv för om någon obehörig, som inte ska få tillgång till Appen, får tillgång till Appen via Slutanvändaren.

4.3 **Krypteringsnyckel:** Appen använder zero-knowledge kryptering. Slutanvändaren ansvarar för att:
- Förvara sin krypteringsnyckel (lösenfras) säkert
- Spara återställningsdokumentet på en säker plats
- Förstå att App-utvecklaren INTE kan återställa data om krypteringsnyckeln förloras

4.4 Slutanvändaren får inte använda Appen på ett olagligt sätt eller på något annat sätt som kan utgöra en skada för App-utvecklaren eller/och Fortnox.

4.5 Slutanvändaren skall endast använda Appen för lagliga ändamål och endast enligt villkoren i detta Avtal.

---

## 5. IMMATERIELLA RÄTTIGHETER

5.1 Detta Avtal innebär inte på något sätt att upphovsrätt eller andra immateriella rättigheter till Appen överlåts till Slutanvändaren eller annan tredje part.

5.2 Slutanvändaren behåller alla rättigheter till sina egna uppgifter och data.

---

## 6. TILLGÄNGLIGHET

6.1 App-utvecklaren åtar sig att, dygnet runt och året om, tillhandahålla Appen till Slutanvändaren enligt samma tillgänglighetskrav som Fortnox åtagit sig gentemot Slutanvändaren. Fortnox tillgänglighetsgaranti anges i Fortnox avtal och villkor (https://www.fortnox.se/om-fortnox/integritet-och-sakerhet/avtal-och-villkor/).

6.2 Om tillgängligheten understiger 99.8% under en trettio (30) dagars period är det att anse som ett väsentligt avtalsbrott av App-utvecklaren och Slutanvändaren har då rätt att säga upp Avtalet med omedelbar verkan.

6.3 App-utvecklaren har rätt att tillhandahålla Appen till Slutanvändaren via egen tjänst endast i det fallet att tillgängligheten avbryts på grund av Fortnox taget beslut, till exempel genom att avtalsförhållandet mellan App-utvecklaren och Fortnox avslutas.

---

## 7. BEHANDLING AV PERSONUPPGIFTER

7.1 App-utvecklaren skall behandla personuppgifter avseende Slutanvändaren i enlighet med tillämplig dataskyddsreglering (GDPR) och annan tillämplig lag.

7.2 App-utvecklaren skall tillse att Slutanvändaren får lagenlig möjlighet till att åberopa sina rättigheter i enlighet med tillämplig dataskyddsreglering.

7.3 All data lagras inom EU/EES och krypteras med AES-256 kryptering.

7.4 Slutanvändarens rättigheter:
- Begära utdrag av sina personuppgifter
- Begära rättelse av felaktiga uppgifter
- Begära radering av sina uppgifter
- Invända mot behandling

---

## 8. KUNDDATA

8.1 App-utvecklaren har rätt till att använda all information som inte är personuppgifter som Slutanvändaren delar med sig av vid användningen av Appen, eller som blir tillgänglig för App-utvecklaren genom Slutanvändarens användning av Appen ("Kunddata"), endast i syfte att utveckla och förbättra Appen och App-utvecklarens övriga tjänster.

8.2 **Zero-knowledge:** På grund av Appens zero-knowledge kryptering kan App-utvecklaren inte läsa Slutanvändarens krypterade data.

8.3 Vid avslutad koppling raderas all synkroniserad data inom 30 dagar.

---

## 9. REKLAMATION

9.1 Eventuella reklamationer avseende Appen ska göras till Fortnox genom meddelande till avtal@fortnox.se förutsatt att Appen förmedlas genom Fortnox App-market. Fortnox kommer att förmedla dessa reklamationer till App-utvecklaren.

9.2 Slutanvändaren kan även kontakta App-utvecklaren direkt via support@cashdash.se.

---

## 10. BETALNING OCH FAKTURERING

10.1 För köp av Appen som Slutanvändaren gör i Fortnox App-market skall betalning göras av Slutanvändaren till Fortnox. Köpet ska faktureras i enlighet med Fortnox betalnings- och faktureringsvillkor.

10.2 App-utvecklaren ska meddela Slutanvändaren om det sker några prisändringar. Meddelandet sker trettio (30) dagar innan prisändringen börjar att gälla.

10.3 Slutanvändaren är medveten om och accepterar att det kan tillkomma andra kostnader relaterade till Appens användning som inte faktureras av Fortnox utan av App-utvecklaren. App-utvecklaren skall tydligt meddela Slutanvändaren om sådana kostnader i skrift innan de uppstår.

10.4 Slutkunden har rätt till trettio (30) dagars öppet köp.

---

## 11. APP-UTVECKLARENS ANSVAR

11.1 App-utvecklaren är ansvarig gentemot Slutanvändaren för alla krav och reklamationer från/av Slutanvändaren relaterade till Appen och dess tillhandahållna tjänster.

11.2 App-utvecklaren garanterar att denne innehar samtliga nödvändiga rättigheter, inklusive immateriella rättigheter, för att uppfylla sina skyldigheter gentemot Slutanvändaren enligt detta Avtal.

11.3 **Ansvarsbegränsning:** App-utvecklarens totala ansvar är begränsat till det belopp Slutanvändaren betalat för Appen under de senaste 12 månaderna.

11.4 App-utvecklaren ansvarar inte för:
- Att prognoser och AI-insikter är korrekta
- Tillgänglighet eller funktionalitet i Fortnox API
- Förlust av data på grund av förlorad krypteringsnyckel

---

## 12. AVTALETS UPPSÄGNING

12.1 Slutanvändaren har rätt att säga upp detta Avtal och därmed användningen av Appen genom skriftligt meddelande eller genom sitt Fortnox-program under "Mitt Abonnemang". Uppsägning ska ske senast en (1) månad före nästa fakturering.

12.2 Båda parter har rätt att med omedelbar verkan säga upp Avtalet om den andra parten begått väsentligt brott mot detta Avtal och inte vidtagit rättelse senast trettio (30) dagar efter skriftligt meddelande från den andra parten därom.

12.3 Slutanvändaren har vid uppsägning enligt punkt 12.2 rätt till återbetalning av sådant belopp som Slutanvändaren erlagt i förskott och som vid tidpunkten för uppsägningen inte har förbrukats.

12.4 Vid uppsägning:
- Upphör åtkomsten till Appen vid periodens slut
- Slutanvändarens data raderas inom 30 dagar
- Krypteringsnycklar förstörs permanent

---

## 13. ÄNDRINGAR AV AVTALET

13.1 App-utvecklaren förbinder sig att inte ändra detta Avtal till Slutanvändarens nackdel utan att meddela Slutanvändaren minst 30 dagar i förväg.

13.2 Ändringar av och tillägg till Avtalet är bindande endast om de är skriftliga.

---

## 14. TILLÄMPLIG LAG OCH DOMSTOL

14.1 Svensk lag ska tillämpas på Avtalet.

14.2 Eventuella tvister mellan App-utvecklaren och Slutanvändaren skall avgöras av behörig allmän domstol i Sverige med Östergötlands tingsrätt som första instans.

---

## 15. KONTAKTUPPGIFTER

**Stafe Development AB**
Blomstergatan 6
591 70 Motala
Sverige

E-post: support@cashdash.se
Webb: https://cashdash.se

Org.nr: 559420-6665

---

*Senast uppdaterad: 2025-01-01*
*Version: 1.0*
